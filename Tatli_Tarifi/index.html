<h1>--Vişneli Cevizli Browni--</h1>

<img width = "400" src="images/visneli-cevizli-brownie-12.webp" alt="">

<h3>Malzemeler</h3>
<ul>
    <li>3 adet yumurta</li>
    <li>1 su bardağı toz şeker</li>
    <li>200 gram bitter çikolata</li>
    <li>150 gram tereyağı</li>
    <li>1 paket vanilya</li>
    <li>1/4 (çeyrek) çay kaşığı tuz</li>
    <li>1 su bardağından bir parmak eksik un</li>
    <li>2 yemek kaşığı ceviz kırığı</li>
</ul>

<p>Üzerine:</p>
<ul>
    <li>1 su bardağı vişne</li>
    <li>1/2 çay bardağı ceviz kırığı</li>
</ul>

<p>
    Herkese Merhaba, 💐🌈🎈
Efsane bir brownie tarifim var :)) Bitter çikolata, vişne ve ceviz birleşimi tarifsiz bir lezzet 👌😍 Anlatılmaz yaşanır, o kadar söylüyorum. ☺ Bence mutlaka kaydedin, deneyin ve benimle fotoğraflarınızı paylaşın :) 🤗👇👇🍫❤🍒
<ol>
    <li>Tereyağını yakmamaya özen göstererek eritin ve ateşten alın. Çikolataları içine ilave edin ve iyice karıştırarak eritin.
    </li>
    <li>Yumurtaları çırpma kabına alın ve mikserin yüksek devrinde kısa bir süre çırptıktan sonra toz şekeri ekleyin, 5-10 dakika arası beyazlaşana kadar güzelce çırpın.</li>
    <li>İlk sıcaklığı çıkmış olan çikolata tereyağı karışımını da, yumurtalı karışıma yavaşça ekleyin ve tamamen karışana kadar çırpın.</li>
    <li>Son aşamada; un, tuz ve vanilya ilavesini yapın ve kuru malzemeleri ekledikten sonra, sadece karışacak kadar çok kısa bir süre çırpın ve mikseri kapatın. (kesinlikle uzun süre çırpmamaya özen gösterin) Ceviz kırığını da ekleyerek, tahta bir kaşıkla nazikçe karıştırın.</li>
    <li>Yağlı kağıt serilmiş fırın kabına (ben küçük boy kare borcam kullandım), brownie hamurunu dökün ve üzerine vişneleri bastırmadan dizin ve tekrar ceviz serpin. (vişneleri dondurucudan kullanırsanız, çözdürüp, suyunu süzdürün)</li>
    <li>Önceden 165 dereceye ısınmış fırında yaklaşık 40 dakika pişirin.</li>
</ol>
<p>Nefis browniemiz servise hazırdır.</p>
</p>
<h4>Vişneli Cevizli Brownie Tarifi Püf Noktaları Nelerdir?</h4>
<ol>
    <li>Kullandığınız malzemelerin oda ısısında olmasına dikkat etmelisiniz.</li>
    <li>Vişneli cevizli brownie tarifini yaparken dondurulmuş vişne kullanabileceğiniz gibi çekirdeklerini çıkarttığınız taze vişneleri de kullanabilirsiniz.</li>
    <li>Tatlınızı bitter çikolata ile yapabileceğiniz gibi sütlü çikolata ile de yapabilirsiniz.</li>
    <li>Browninizi vişne ile yapabileceğiniz gibi farklılıklar katmak isterseniz böğürtlen gibi meyvelerle de yapabilirsiniz. Ancak aralarında lezzet farkı olacaktır.</li>
    <li>Fırından fırına fark olabileceği için pişme süresi ve ısısını kendi fırınınızı gözönünde bulundurarak ayarlamalısınız.</li>
</ol>
<p><strong>Afiyet olsun.</strong></p>